# Cvičení: Import/export

Cvičení do breakrooms pro kurz JavaScript 2 od Czechitas.

## 1. Filmy - komponenta

Pokračujte ve cvičení [Filmy](https://kodim.cz/kurzy/daweb/js2/server-komunikace/cv-zobrazovani-dat#cvlekce%3Efilmy) z minulé lekce. Na začátku byste měli mít hotovou aplikaci, která zobrazuje seznam filmů stažených z API. Nyní budeme chtít pro zobrazení filmu vytvořit komponentu.

- V hlavním souboru `index.js` vytvořte komponentu `Movie`, která bude zobrazovat jeden film. Rozmyslete si, jaké props má tato komponenta přijímat.
- Využijte vaši nově vytvořenou komponentu k zobrazování filmů.
- Nyní oddělte komponentu do vlastní složky. Ve vašem projektu vytvořte složku `Movie` se souborem `index.js`. Do tohoto souboru přesuňte kód komponenty `Movie`.
- Komponentu `Movie` správně exportujte a v hlavním `index.js` správně importujte.
- Ve složce `Movie` také vytvořte soubor `style.css` a přesuňte do něj styly související s komponentou.
- Do souboru `index.html` vložte styly pro komponentu a vyzkoušejte, že váš projekt správně funguje.